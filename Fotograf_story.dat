Orkun hafta sonunu değerlendirmek için sanat galerisine gider. Sanat galerisinde gezinirken bir süre sonra sıkılır ve çıkmaya karar verir ve çıkmadan önce son kez o fotoğrafa bakmak ister. Çok ilginç bir fotoğraf, tamamen siyah beyaz eski bir fotoğraf. Arka planı çok belli değildir ve mekânı kestirmek neredeyse imkansızdır. Fotoğrafı ilginç kılan şey ise karşılıklı oturan iki ceset yetmezmiş gibi bir de masanın üzerinde bir satranç tahtası olmasıdır.  Bu fotoğrafın sırrını öğrenmek isteyen Orkun galeri görevlisi ile konuşur ve fotoğrafın izini sürmeye karar verir. Edindiği bilgiye göre bu fotoğraf galeriye emekli bir donanma amirali tarafından bağışlanmıştır. Uzun süren araştırmalar sonucunda bu amiral ile görüşme ayarlar. Görüşmeye giden Orkun hiç ummadığı bir şey ile karşılaşır. Amiral çok yaşlıdır ve konuşma yazma gibi motor fonksiyonlarını kaybetmiştir. Mektuplaştığı kişi yani amiralin eşi ona şunları söyler. “Biliyorum umduğunu bulamadın bende o fotoğrafın sırrını bilmiyorum, ne kadar konuşamasa da bazen soru sorduğumda gözleri ile evet ve hayır cevapları verebilir. Sağ gözünü kırparsa evet sol gözünü kırparsa hayır demek istiyordur.” bunu üzerine Orkun evet ve hayırlı sorular sormaya başlar....
